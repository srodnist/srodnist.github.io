Філософія – це дисципліна настільки ж творча, настільки ж винахідлива, як і всі інші дисципліни, і **полягає вона у творенні або ж винайденні концептів**. Концепти не існують у готовому вигляді десь на небі, де вони б очікували на те, аби їх схопив філософ. Концепти слід виготовити. Звичайно, вони не виготовляються знічев’я. Не можна одного дня сказати, «слухай, я збираюсь винайти ось такий концепт», так само і художник не скаже, «слухай, я збираюсь намалювати картину просто так», або кіноматографіст, «слухай, я збираюсь зняти ось такий фільм!». Потрібно, аби існувала необхідність, як у філософії, так і в інших галузях, інакше абсолютно нічого не буде. Створювач – це не священник, який працює заради задоволення. Створювач робить тільки те, чого цілковито потребує. Варто також сказати, що ця необхідність – яка є вельми комплексною, якщо вона існує – означає, що у філософа (в цьому пункті я знаю принаймні чим він займається) є намір винайти, створити концепти, а не займатися розмірковуваннями, навіть про кіно.

джерело: [[Жиль Дельоз]], [Що таке творчий акт?](https://kontur.media/deleuze_acte_de_creation/)